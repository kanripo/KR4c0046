# -*- mode: mandoku-view; -*-
#+TITLE: 東雅堂昌黎集註
#+DATE: 2015-08-24 23:47:28.054595
#+PROPERTY: ID KR4c0046
#+PROPERTY: BASEEDITION WYG    
#+PROPERTY: JUAN 外集註卷六
<pb:KR4c0046_WYG_046-1a>¶
欽定四庫全書¶
　東雅堂昌黎外集註巻六¶
　　　順宗實録巻一(起藩邸盡貞元/二十一年二月)¶
　　　　(方本不載實録云諸本順宗實録皆以附外/集然李漢序謂又有注論語十巻傳學者順)¶
　　　　(宗實録五巻列於史書不在集中則知實録/固不必附也  今按李漢之説據當時而言)¶
　　　　(之似未為失然其為害已足使筆解亡逸無/復真本實録竄易不成全書是則皆李漢之)¶
　　　　(為也方氏不察而從其説既已誤矣况今去/公之時又益以逺比之當日事體又大不同)¶
　　　　(故其片文隻字名為公之作而决可知其非/偽者皆當收拾使無失墜乃為真能好公之)¶
<pb:KR4c0046_WYG_046-1b>¶
　　　　(文者固不當以一時茍簡之論為限斷而直/有所遺也故今於實録姑仍外集而詳加校)¶
　　　　(定庶幾猶足以見公筆削之大指云録舊史/公傳云時謂愈有史筆及撰順宗實  繁簡)¶
　　　　(不當叙事拙於取捨頗為當代所非穆宗文/宗甞詔史臣添改時愈壻李漢蔣係在顯位)¶
　　　　(諸公難之而韋處厚别撰順宗實録三巻且/公進實録表狀所云乃監修李吉甫以韋處)¶
　　　　(厚所撰未周悉令臣重修而舊傳反謂所撰/不當處厚别撰三巻誤矣新史又云自韓愈)¶
　　　　(為順宗實録議者閧然不息卒竄定無全篇/按路隋傳文宗嗣位隋以宰相監修國史初)¶
　　　　(韓愈撰順宗實録書禁中事太切直宦寺不/喜訾其非實帝詔隋刋正隋建言衛尉卿周)¶
　　　　(君巢諫議大夫王彦威給事中李固言史官/蘇景裔皆言改修非是夫史冊者褒貶所在)¶
<pb:KR4c0046_WYG_046-2a>¶
　　　　(匹夫善惡尚不可誣况人君乎議者至引雋/不疑第五倫為比以蔽聰明臣宗閔臣僧孺)¶
　　　　(謂史官李漢蒋係皆愈之壻不可參撰俾臣/得下筆臣謂不然且愈所書已非自出元和)¶
　　　　(以來相循逮今雖漢等以嫌無害公議請條/示甚謬誤者付史官刋定有詔摘貞元永貞)¶
　　　　(間數事為失實餘不復改漢等亦不罷由是/觀之則公於元和十年夏進此實録後纔一)¶
　　　　(刋正是文宗朝所特改者貞元永貞間數事/耳舊史以為韋處厚别撰者固非而新史又)¶
　　　　(謂卒竄定無全篇者亦非也司馬温公考異/云景祐中編次崇文總目順宗皇帝實録有)¶
　　　　(七本皆五巻題云韓愈等撰五本畧而二本/詳編次者兩存之其中多異同然則是非取)¶
　　　　(捨後世安所折衷耶終之唯公之信而已此/新史所以采摭無遺且以公為知言也歟)¶
<pb:KR4c0046_WYG_046-2b>¶
　　　　　　　　　　史臣韓愈撰(或無此/五字)¶
順宗至徳大聖大安孝皇帝(徳下史有/𢎞道二字)諱誦徳宗長子¶
母曰昭徳皇后王氏上元二年正月十二日生(正月戊/戌生於)¶
(長安之/東内)大厯十四年封為宣王建中元年立為皇太子¶
(史云大厯十四年六月進封宣/王十二月乙卯立為皇太子)慈孝寛大仁而善斷留¶
心藝學亦㣲信尚浮屠法禮重師傅引見輙先拜善𨽻¶
書徳宗之為詩并他文賜大臣者率皆令上書之徳宗¶
之幸奉天倉卒間(倉或/作蒼)上常親執弓矢率軍後先導衛¶
<pb:KR4c0046_WYG_046-3a>¶
備甞辛苦上之為太子於父子間慈孝交洽無嫌每以¶
天下為憂徳宗在位乆稍不假宰相權而左右得因縁¶
用事外則裴延齡李齊運韋渠牟等以姦佞相次進用¶
延齡尤狡險判度支(貞元九年五月以裴延/齡為户部侍郎判度支)務刻剥聚¶
歛以自為功天下皆怨怒上每進見候顔色輙言其不¶
可至陸䞇張滂李充等以毀譴朝臣&KR0719;懼(江&KR0719;所/  切)諌議¶
大夫陽城等伏閤極論徳宗怒甚將加城等罪内外無¶
敢救者上獨開解之城等頼以免徳宗卒不相延齡渠¶
<pb:KR4c0046_WYG_046-3b>¶
牟上有力焉貞元二十一年癸已徳宗崩　景申上即¶
位太極殿冊曰維貞元二十一年歲次乙酉正月辛未¶
朔二十三日癸已皇帝若曰於戲天下之大實惟重器¶
祖宗之業允屬元良咨爾皇太子誦睿哲温㳟寛仁慈¶
惠文武之道秉自生知孝友之誠發於天性自膺上嗣¶
毓徳春闈恪慎于厥躬祗勤于大訓必能誕敷至化安¶
勸庶邦朕寢疾彌留弗興弗寤是用命爾繼統俾紹前¶
烈冝陟元后永綏兆人其令中書侍郎平章事髙郢奉¶
<pb:KR4c0046_WYG_046-4a>¶
冊即皇帝位爾惟奉若天道以康四海懋建皇極以熙¶
庶功無忝我髙祖太宗之休命(倉猝召翰林學士鄭絪/衛次公等至金鑾殿草)¶
(遺詔宦官或曰禁中議所立尚未定衆莫敢對次公遽/言曰太子雖有疾地居冡嗣中外屬心必不得已猶應)¶
(立廣陵王絪等從/而和之議始定)上自二十年九月得風疾因不能言¶
使四面求醫藥天下皆聞知徳宗憂慼形于顔色數自¶
臨視二十一年正月朔(辛未/朔)含元殿受朝(元或/作光)還至别¶
殿諸王親屬進賀獨皇太子疾不能朝徳宗為之涕泣¶
悲傷歎息因感疾恍惚日益甚二十餘日中外不通兩¶
<pb:KR4c0046_WYG_046-4b>¶
宮安否朝臣咸憂懼莫知所為雖翰林内臣亦無知者¶
(含元殿至日益甚四十一字史云徳宗不豫諸王親戚/皆侍醫藥獨上卧病不能侍徳宗彌留思見太子涕咽)¶
(乆/之)二十三日上知内外憂疑紫衣麻鞋不俟正冠出九¶
仙門召見諸軍使京師稍安二十四日宣遺詔上縗服¶
見百寮二十六日即位(丙申即皇帝位於太極殿衛士/尚疑之企足引領而望之曰真)¶
(太子也乃/喜而泣)上學書於王伾(杭/人)頗有寵(伾下或有/複出伾字)王叔文¶
(山隂/人)以碁進俱待詔翰林數侍太子碁叔文詭譎多計¶
(譎音/决)上在東宮甞與諸侍讀并叔文論政至宮市事上¶
<pb:KR4c0046_WYG_046-5a>¶
曰寡人方欲極言之衆皆稱贊獨叔文無言既退上獨¶
留叔文謂曰向者君奚獨無言豈有意邪叔文曰叔文¶
蒙幸太子有所見敢不以聞太子職當侍膳問安不宜¶
言外事陛下在位久如疑太子收人心何以自解上大¶
驚因泣曰非先生寡人無以知此遂大愛幸與王伾兩¶
人相依附俱出入東宮聞徳宗大漸上疾不能言伾即¶
入以詔召叔文入坐翰林中使決事(詔下或無召字文/下或無入字使下)¶
(或無/決字)伾以叔文意入言於宦者李忠言稱詔行下外初¶
<pb:KR4c0046_WYG_046-5b>¶
無知者以檢校司空平章事杜佑攝冡宰兼山陵使中¶
丞武元衡為副使宗正卿李紓為按行山陵地使刑部¶
侍郎鄭雲逵為鹵簿使(或無兼字紓或/作杼逵或作逹)又命中書侍郎¶
平章事髙郢撰哀冊文禮部侍郎權徳輿撰謚冊文太¶
常卿許孟容撰議文　庚子百寮請聽政曰自漢以來¶
(以或/作已)喪期之數以日易月而皆三日而聽政我國家列¶
聖亦克修奉罔或有違况大行皇帝酌於故實重下遺¶
詔今日至期而陛下未親政事羣臣不敢安冝存大孝以¶
<pb:KR4c0046_WYG_046-6a>¶
寧萬國天下之幸不許是月升泗州為上州　二月辛¶
丑朔中書侍郎平章事臣郢門下侍郎平章事臣珣瑜¶
檢校司空平章事臣佑奉疏曰大行皇帝知陛下仁孝¶
慮陛下悲哀不即人心聽政事故發遺詔令一行漢氏¶
之制今陛下安得守曽閔匹夫之小行忘皇王繼親之¶
大孝以虧臣子承順之義猶不許　壬寅宰臣又上言¶
曰陛下以聖徳至孝繼受寶命冝奉先帝約束以時聽¶
斷不可以乆從之　癸卯朝百寮于紫宸門杜佑前跪¶
<pb:KR4c0046_WYG_046-6b>¶
進曰陛下居憂過禮羣臣懼焉願一覩聖顔因再拜而¶
起左右乃為皇帝舉帽百竂皆再拜佑復奏曰陛下至¶
性殊常哀毀之甚臣等不勝惶灼伏望為宗廟社稷割¶
哀强食　景午罷翰林隂陽星卜醫相覆碁諸待詔三¶
十二人(三或/作四)初王叔文以碁待詔既用事惡其與已儕¶
類相亂罷之　已酉易定節度使張茂昭可同中書門¶
下平章事餘如故(或無使字/可史作兼)河北節度自至徳已來不¶
常朝覲前年冬茂昭來朝未還故寵之　辛亥(史作/卯)詔¶
<pb:KR4c0046_WYG_046-7a>¶
吏部侍郎韋執誼守左丞同中書門下平章事賜紫(侍/郎)¶
(史作郎中左丞/史作尚書右丞)初執誼為翰林學士知叔文幸於東宮¶
傾心附之叔文亦欲自廣朋黨密與交好至是遂特用¶
為相　乙卯太常奏禮云喪三年不祭惟祭天地社稷¶
周禮圜鍾之均六變天神皆降林鍾之均八變地示咸¶
出不廢天地之祭不敢以卑廢尊也樂者所以降神也¶
不以樂則祭不成今遵遺詔行易月之制請制内遇祭¶
輟樂終制用樂從之又奏禮三年祭宗廟今請竢祔廟¶
<pb:KR4c0046_WYG_046-7b>¶
畢復常從之　辛酉貶京兆尹李實為通州長史詔曰¶
(詔下或有詞一道字曰/下或有京尹嗣道王字)實素以宗屬累更任使驟升班¶
列遂極寵榮而政乖惠和務在苛厲比年旱歉(或作/暵)先¶
聖憂人特詔逋租悉皆蠲免而實敢肆誣罔復令徴剥¶
頗紊朝廷之法實惟聚歛之臣自國哀已來増毒彌甚¶
無辜斃踣深所興嗟朕嗣守洪業敷𢎞理道寧容蠧政¶
以害齊人冝加貶黜用申邦憲尚從優貸俾佐逺藩實¶
諂事李齊運驟遷至京兆尹恃寵强愎不顧文法(文或/作乃)¶
<pb:KR4c0046_WYG_046-8a>¶
是時春夏旱京畿乏食實一不以介意方務聚歛徴求¶
以給進奉每奏對輙曰今年雖旱而榖甚好由是租税¶
皆不免人窮至壞屋賣瓦木貸麥苖以應官(或無/貸字)優人¶
成輔端為謠嘲之實聞之奏輔端誹謗朝政杖殺之實¶
遇侍御史王播於道故事尹與御史相遇尹下道避實¶
不肯避導騎如故播詰讓導騎者實怒遂奏播為三原¶
令廷詬之(原或作/泉非是)陵轢公卿已下(陵或/作凌)隨喜怒誣奏遷¶
黜朝廷畏忌之甞有詔免畿内逋租實不行用詔書徴¶
<pb:KR4c0046_WYG_046-8b>¶
之如初勇於殺害人吏不聊生至譴市里讙呼皆䄂瓦¶
礫遮道伺之實由間道獲免　壬戌(洪慶善云/史作寅誤)制殿中¶
丞皇太子侍書翰林待詔王伾可守左常侍依前翰林¶
待詔(書或作讀依前翰林待詔史作充翰林學士上今/按前云上學書於王伾後云以侍書得幸於  則)¶
(此當從史作/侍書為是)蘇州司功王叔文可起居舍人翰林學士¶
又以司勲員外郎翰林學士知制誥鄭絪為中書舍人¶
學士如故又以給事中馮伉為兵部侍郎以兵部員外¶
郎史館修撰歸登為給事中修撰如故登伉皆上在東¶
<pb:KR4c0046_WYG_046-9a>¶
宮時侍讀以師傅恩拜¶
　¶
　¶
　¶
　¶
　¶
　¶
　¶
<pb:KR4c0046_WYG_046-9b>¶
　¶
　¶
　¶
　¶
　¶
　¶
　¶
　東雅堂昌黎外集註巻六¶
