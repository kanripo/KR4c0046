# -*- mode: mandoku-view; -*-
#+TITLE: 東雅堂昌黎集註
#+DATE: 2015-08-24 23:47:27.961165
#+PROPERTY: ID KR4c0046
#+PROPERTY: BASEEDITION WYG    
#+PROPERTY: JUAN 卷四十
<pb:KR4c0046_WYG_040-1a>¶
欽定四庫全書¶
　東雅堂昌黎集註巻四十¶
　　表狀¶
　　　論孔戣致仕狀(或無孔戣字公嘗誌孔尚書墓/言尚書七十三上書去官公嘗)¶
　　　　(賢其能謂公尚壯上三留奚去之果曰吾負/二宜去尚奚顧子言明日奏䟽請留不報此)¶
　　　　(公所論之狀也/時長慶三年作)¶
　某官某¶
右臣與孔戣同在南省為官數得相見(或無/同字)戣為人守¶
<pb:KR4c0046_WYG_040-1b>¶
節清苦議論平正今年纔七十筋力耳目未覺衰老憂¶
國忘家用意深逺所謂朝之耆徳老成人者臣知戣上¶
疏求致仕故徃看戣戣為臣言已䝉聖主允許伏以陛¶
下優賢尚齒見戣頻上三疏言詞懇到重違其意遂即¶
許之此誠陛下仁徳之至然如戣輩在朝不過三數人¶
實可為國愛惜自古以來及聖朝故事年雖八九十但¶
視聴心慮茍未昏錯尚可顧問委以事者雖求退罷無¶
不殷勤留止優以禄秩不聴其去以明人君貪賢敬老¶
<pb:KR4c0046_WYG_040-2a>¶
之道也禮大夫七十而致事(禮下或有曰字致事或作/致仕  今按禮記作事)¶
若不得謝則必賜之几杖安車七十求退人臣之常禮¶
若有徳及氣力尚壯則君優而留之不必年過七十盡¶
許致事也詩曰雖無老成人尚有典刑此言老成人重¶
於典刑不可不惜而留也今戣幸無疾疹(音/軫)但以年當¶
致事據禮求退陛下若不聴許亦無傷於義而有貪賢¶
之美況左承職事亦極清簡若戣尚以繁要為辭自可¶
别授秩崇而務少者今中外之臣有年過於戣尚未得¶
<pb:KR4c0046_WYG_040-2b>¶
退戣獨何人得遂其願(其或/作所)然人皆求進戣獨求退尤¶
可賢重臣所領官無事不敢請對(或無/領字)䝉陛下厚恩茍¶
有所見不敢不言伏望聖恩特垂察納¶
　　　舉馬總自代狀　京兆府(公為京兆尹舉以自/代長慶三年也時總)¶
　　　　(自天平軍節度使/方入為戸部尚書)¶
　銀青光禄大夫檢校尚書右僕射兼戸部尚書馬總¶
右伏準建中元年正月五日制常參官上後三日舉一¶
人自代者伏以近者京尹用人稍輕所以市井之間(或/無)¶
<pb:KR4c0046_WYG_040-3a>¶
(近者至所以十/字市井作畿甸)盜賊未㫁郊野之外疲瘵尚多前件官¶
文武兼資寛猛得所畧更方鎮皆有功能若以代臣實¶
為至當謹録奏聞謹奏¶
　　　賀雨表(公尹京/兆時作)¶
臣某言臣聞聖人之徳與天地通誠發於中事應於外¶
始聞其語今見其真臣誠歡誠喜頓首頓首伏以季夏¶
以來雨澤不降臣職司京邑祈禱實頻青天湛然旱氣¶
轉甚陛下憫兹黎庶(憫一/作憐)有事山川中使纔出於九門¶
<pb:KR4c0046_WYG_040-3b>¶
陰雲已垂於四野龍神效職雷雨應期(雷或/作雷)嘉榖奮興¶
根葉肥潤抽莖展穗不失時宜人和年豐莫大之慶㣲¶
臣幸䝉寵任獲覩殊祥慶抃歡呼倍於常品無任踴躍¶
之至謹奉表陳賀以聞¶
　　　賀太陽不虧狀(狀蜀作表公/尹京兆時作)¶
　司天臺奏今月一日太陽不虧(長慶三年九月壬子/朔日食角十二度今)¶
　　(月一日十月一日也葢九月朔日食則/十月朔當虧今太陽不虧故以為賀)¶
右司天臺奏今日辰夘間太陽合虧陛下敬畏天命克¶
<pb:KR4c0046_WYG_040-4a>¶
已修身誠發於中災銷於上自夘及巳當虧不虧(及或/作至)¶
雖隔陰雲轉更明朗北於常日不覺有殊天且不違慶¶
孰為大臣官忝京尹親覩殊祥欣感之誠實倍常品謹¶
奉狀賀以聞(狀下或有陳字聞/下或有謹奏字)¶
　　　舉張正甫自代狀　尚書兵部(公兩為兵部侍/郎長慶元年七)¶
　　　　(月初為兵侍舉大理少卿韋顗以自代長慶/三年自京兆尹再除兵侍則舉正甫以自代)¶
　　　　(前後皆/可考也)¶
　通議大夫守右散騎常侍上柱國南陽縣開國子食¶
<pb:KR4c0046_WYG_040-4b>¶
　邑五百户賜紫金魚袋張正甫(正甫元和末年自同/州刺史入拜左散騎)¶
　　(常侍正甫大和八/年卒年八十二)¶
右臣䝉恩除尚書兵部侍郎伏準建中元年正月五日¶
制常參官上後三日舉一人自代者前件官禀正直之¶
性懐剛毅之姿嫉惡如仇讎見善若飢渇備更内外灼¶
有名聲年齒雖高氣力逾勵(力或/作志)甘貧苦節不愧神明¶
可謂古之老成朝之碩徳久處散地實非所宜乞以代¶
臣以副公望(或有謹録奏/聞謹奏六字)¶
<pb:KR4c0046_WYG_040-5a>¶
　　　袁州申使狀(王黄州嘗答丁晉公書云退之為/袁州刺史故事觀察使牒部刺史)¶
　　　　(皆曰故牒時王仲舒㢘問江西以吏部巨賢/特自損曰謹牒而退之致書懇請以為宜如)¶
　　　　(舊制元之所/云即謂此爾)¶
　使司牒州牒¶
右自今月二日後每奉公牒牒尾故牒字皆為謹牒字¶
有異於常初不敢陳論以為錯誤今既頻奉文牒前後¶
並同在愈不勝戰懼之至伏乞仁恩特令改就常式以¶
安下情¶
<pb:KR4c0046_WYG_040-5b>¶
　　　國子監論新注學官牒(李習之狀公行曰其為/國子祭酒也奏儒生為)¶
　　　　(學官日使㑹講生徒多奔走聴聞皆喜曰韓/公來為祭酒國子監不寂寞矣此疏公為祭)¶
　　　　(酒時所論元/和十二年也)¶
國子監應今新注學官等牒準今年赦文委國子祭酒¶
選擇有經藝堪訓𨗳生徒者以充學官近年吏部所注¶
多循資叙不考藝能至令生徒不自勸勵伏請非專通¶
經傳博渉墳史(墳一/作文)及進士五經請色登科人不以比¶
擬其新受官(受或/作授)上日必加研試然後放上以副聖朝¶
<pb:KR4c0046_WYG_040-6a>¶
崇儒尚學之意具狀牒上吏部仍牒監者謹牒¶
　　　黄家賊事宜狀(黄家賊自貞元十一年黄洞首/領黄少卿攻邕管等州經畧使)¶
　　　　(孫公器請發嶺南兵窮討之徳宗不許遣中/人招諭不從自是叛服不常元和閒又有黄)¶
　　　　(承慶黄少度黄昌瓘繼起長慶初以嚴公素/為經畧使復上表請討公以近貶嶺外謂自)¶
　　　　(潮方移袁繼入為祭酒知嶺外事詳/故以是三事為請時元和十五年也)¶
一臣去年貶嶺外刺史(一臣去年一作右/臣伏以臣去年)其州雖與黄¶
家賊不相憐接然見徃來過客并諳知嶺外事(諳或/作諸)人¶
所說至精至熟其賊並是夷獠亦無城郭可居依山傍¶
<pb:KR4c0046_WYG_040-6b>¶
險自稱洞主衣服言語都不似人尋常亦各營生急則¶
屯聚相保比緣邕管經畧使多不得人徳既不能綏懐威¶
又不能臨制侵欺虜縛以致怨恨蠻夷之性易動難安¶
遂至攻劫州縣侵暴平人或復私讎或貪小利或聚或¶
散終亦不能為事近者征討本起於裴行立陽旻此兩¶
人者(此下或/有時字)本無逺慮深謀意在邀功求賞亦縁見賊¶
未屯聚之時將謂單弱立可摧破争獻謀計惟恐後時¶
朝廷信之遂允其請自用兵巳來巳經二年(或無下已/字當刪上)¶
<pb:KR4c0046_WYG_040-7a>¶
(已/字)前後所奏殺獲計不下一二萬人(或無/二字)儻皆非虚賊¶
已尋盡至今賊猶依舊足明欺罔朝廷邕容兩管因此¶
凋弊(因或作内/經二字)殺傷疾患(或作/疫)十室九空百姓怨嗟如¶
出一口陽旻行立相繼身亡實由自邀功賞(自或/作身)造作¶
兵端人神共嫉以致殃咎(嫉或作怒/致或作至)陽旻行立事既已¶
往今所用嚴公素者(素或/作集)亦非撫御之才不能别立規¶
模依前還請攻討如此不已臣恐嶺南一道未有寧息之¶
時¶
<pb:KR4c0046_WYG_040-7b>¶
一昨者併邕容兩管為一道深合事宜(或無/併字)然邕州與¶
賊逼近容州則甚懸隔其經畧使若置在邕州與賊隔¶
江對岸兵鎮所處物力必全一則不敢輕有侵犯一則¶
易為逐便控制今置在容州兵馬必少賊見勢弱易生¶
姦心伏請移經畧使於邕州其容州但置刺史實為至¶
便¶
一比者所發諸道南討兵馬例皆不諳山川不伏水土¶
(伏或/作服)逺鄉羇旅疾疫殺傷臣自南來見說江西所發共¶
<pb:KR4c0046_WYG_040-8a>¶
四百人曾未一年其所存者數不滿百(或無/者字)岳鄂所發¶
都三百人其所存者四分纔一續添續死每發倍難若¶
令於邕容側近召募添置千人便割諸道見供行營人¶
數糧賜均融充給所費既不増加而兵士又皆便習長¶
有守備不同客軍守則有威攻則有利¶
一自南討已來賊徒亦甚傷損察其情理厭苦必深大¶
抵嶺南人稀地廣賊之所處又更荒僻假如盡殺其人¶
盡得其地在於國計不為有益容貸羈縻此之禽獸來¶
<pb:KR4c0046_WYG_040-8b>¶
則捍禦去則不追亦未虧損朝廷事勢以臣之愚若因¶
改元大慶(元和十六年穆宗即/位之明年當改元)赦其罪戾遣一郎官御¶
史親徃宣諭必望風降伏讙呼聴命(呼或/作呌)仍為擇選有¶
材用威信諳嶺南事者為經畧使(有或/作其)處理得宜(理或/作置)¶
自然永無侵叛之事¶
　　　應所在典貼良人男女等狀(方無在字或又無/等字方云二狀皆)¶
　　　　(袁州進刺今按狀云往/任袁州  史方説非是)¶
　應所在典貼良人男女等(此是狀首標目所論事與/前巻賀白龜狀體正同猶)¶
<pb:KR4c0046_WYG_040-9a>¶
　　(今之貼黄及狀眼/也方本刪去非是)¶
右準律不許典貼良人男女作奴婢驅使臣往任袁州¶
刺史日撿責州界内得七百三十一人(責或/作到)並是良人¶
男女準律計傭折直一時放免(計上或/有例字)原其本末或因¶
水旱不熟或因公私債負遂相典貼漸以成風名目雖¶
殊奴婢不别鞭笞役使至死乃休既乖律文實虧政理¶
袁州至小尚有七百餘人天下諸州其數固當不少今¶
因大慶伏乞令有司重舉舊章一皆放免仍勒長吏嚴¶
<pb:KR4c0046_WYG_040-9b>¶
加檢責如有隠漏必重科懲則四海蒼生孰不感荷聖¶
徳以前件如前謹具奏聞伏聴勑㫖¶
　　　論淮西事宜狀(或無狀字吳少陽初為彰義軍/節度使元和九年卒而其子元)¶
　　　　(濟自立憲宗欲討之明年遣御史中丞裴度/視師還奏兵可用與宰相意不合既而盜殺)¶
　　　　(宰相傷中丞不克遂相度以主東兵公時為/中書舍人乃上淮西事宜謂三小州殘弊困)¶
　　　　(劇之餘而當天下之全力其破賊可立而待/然由是失宰相意左遷為右庶子十二年裴)¶
　　　　(度出討蔡以公為行軍司/馬卒擒呉元濟皆如公言)¶
右臣伏以淮西三州之地自少陽疾病去年春夏已來¶
<pb:KR4c0046_WYG_040-10a>¶
圖為今日之事有職位者勞於計慮撫循(於或/作其)奉所役¶
者修其器械防守金帛糧畜耗於賞給(耗於或/作匱于)執兵之¶
卒四向侵掠農夫織婦攜持㓜弱餉於其後(攜上或有/皆字餉或)¶
(作飽/非是)雖時侵掠小有所得力盡筯疲不償其費又聞畜¶
馬甚多自半年已來皆上槽櫪譬如有人雖有十夫之¶
力自朝及夕常自大呼跳躍初雖可畏其勢不久必自¶
委頓乘其力衰三尺童子可使制其死命況以三小州¶
殘弊困劇之餘而當天下之全力其破敗可立而待也¶
<pb:KR4c0046_WYG_040-10b>¶
(待下或有/之字非是)然所未可知者在陛下㫁與不㫁耳夫兵不¶
多不足以必勝(不足上一有則/字必或作取)必勝之師必在速戰兵¶
多而戰不速則所費必廣兩界之間疆場之上日相攻¶
劫必有殺傷近賊州縣徴役百端農夫織婦不得安業¶
或時小遇水旱百姓愁苦當此之時則人人異議以惑¶
陛下之聴(下或有/矣字)陛下持之不堅半塗而罷傷威損費¶
為弊必深所以要先決於心詳度本末事至不惑然可¶
圖功(然新吏作乃然猶然後也下文然可集亊然擬許/其承繼皆一義  今按此葢當時俗體如此故公)¶
<pb:KR4c0046_WYG_040-11a>¶
(狀中用之/不欲改也)為綂帥者盡力行之於前而參謀議者盡心¶
奉之於後内外相應其功乃成昔者殷高宗大聖之主¶
也以天子之威伐背叛之國三年乃剋不以為遲志在立¶
功不計所費(背叛或/作叛背)傳曰㫁而後行鬼神避之(史記趙/高曰㫁)¶
(而後行鬼/神避之)遲疑不㫁未有能成其事者也臣謬承恩寵¶
獲掌綸誥地親職重不同庶寮輙竭愚誠以効裨補謹¶
條次平賊事宜一一如後¶
一諸道發兵或三二千人勢力單弱羈旅異鄉與賊不¶
<pb:KR4c0046_WYG_040-11b>¶
相諳委望風懾懼難便前進(便或/作更)所在將帥以其客兵¶
難處使先不存優恤(處下或有指字不下/或有撫字皆非是)待之既薄使¶
之又苦或被分割隊伍𨽻屬諸頭士卒本將一朝相失¶
心孤意怯難以有功又其本軍各須資遣道路遼逺勞¶
費倍多士卒有征行之艱閭里懐離别之思今聞陳許¶
安唐汝夀等州與賊界連接處村落百姓悉有兵器小¶
小俘劫皆能自防習於戰鬭識賊深淺既是土人䕶惜¶
鄉里比來未有處分猶願自備衣糧共相保聚以備冦¶
<pb:KR4c0046_WYG_040-12a>¶
賊若令召募立可成軍若要添兵自可取足賊平之後¶
易使歸農伏請諸道先所追到行營者悉令却牒歸本¶
道據行營所追人額器械弓矢一物已上悉送行營充¶
給(却下或無牒字據下或無行字給上或無充字甚今/按上下文勢合有行字行下更合有營字其理  明)¶
(今輙/補足)所召募人兵數既足加之教練三數月後諸道客¶
軍一切可罷比之徴發逺人利害懸隔¶
一繞逆賊州縣堡柵等各置兵馬(繞一/作統)都數雖多每處¶
則至少(至上或/有兵字)又相去闊逺難相應接所以數被攻劫¶
<pb:KR4c0046_WYG_040-12b>¶
致有損傷今若分為四道(或無/分字)每道各置三萬人擇要¶
害地屯聚一處使有隠然之望(隠或作殷方按漢書隠/若一敵國  本非是)¶
審量事勢乘時逐利可入則四道一時俱發(四或/作諸)使其¶
狼狽驚惶首尾不相救濟若未可入則深壁高壘以逸¶
待勞自然不要諸處多置防備臨賊小縣可收百姓於¶
便地作行縣以主領之使免散失¶
一蔡州士卒為元濟迫脅勢不得巳遂與王師交戰原¶
其本根皆是國家百姓進退皆死誠可閔傷宜明勑諸¶
<pb:KR4c0046_WYG_040-13a>¶
軍使深知此意當戰鬭之際固當以盡敵為心若形勢¶
巳窮不能為惡者不須過有殺戮喻以聖徳放之使歸¶
銷其兇悖之心貸以生全之幸自然相率棄逆歸順¶
一論語曰欲速則不達見小利則大事不成比來征討¶
無功皆由欲其速捷有司計筭所費茍務因循小不如¶
意求休罷河北淮西等見承前事勢知國家必不與之¶
持久併力苦戰幸其一勝即希冀恩赦朝廷無至忠憂¶
國之人不惜傷損威重因其有請便議罷兵徃日之事¶
<pb:KR4c0046_WYG_040-13b>¶
患皆然也(徃或/作近)臣愚以為淮西三小州之地元濟又甚¶
庸愚而陛下以聖明英武之姿用四海九州之力除此¶
小冦難易可知太山壓卵未足為喻¶
一兵之勝負實在賞罰賞厚可令廉士動心(㢘或作/戰非是)罰¶
重可令凶人喪&KR0334;然可集事(然或/作則)不可愛惜所費憚於¶
行刑¶
一淄青恒冀兩道與蔡州氣類畧同今聞討伐元濟(伐/或)¶
(作罰/非是)人情必有救助之意然皆闇弱自保無暇虛張聲勢¶
<pb:KR4c0046_WYG_040-14a>¶
則必有之至於分兵出界公然為惡亦必不敢宜特下¶
詔云蔡州自吳少誠已來相承為節度使亦微有功效¶
少陽之殁(陽或作/誠非是)朕亦本擬與元濟恐其年少未能理¶
事所以未便處置待其稍能緝綏然擬許其承繼(擬或/作後)¶
今忽自為狂勃侵掠(勃或/作悖)不受朝命事不得已所以有¶
此討伐(或作/罰)至如淄青恒州范陽等道祖父各有功業¶
相承命節(或無命字節下或有制字或有制字而無節/字  今按李徳裕之討澤潞正用此䇿以伐)¶
(其交世以為奇不/知韓公巳言之矣)年嵗巳久朕必不利其土地輕有改¶
<pb:KR4c0046_WYG_040-14b>¶
易各宜自安如妄自疑懼敢相扇動朕即赦元濟不問¶
迴軍討之自然破膽不敢妄有異說¶
以前件謹録奏聞伏乞天恩特賜裁擇謹奏¶
　　　論變鹽法事宜狀(長慶二年張平叔為户部侍/郎侍疏請官自賣鹽可以富)¶
　　　　(國强兵陳利害十八條詔下其說令公卿詳/議公與韋處厚條詰之事遂不行平叔所陳)¶
　　　　(十八條此可見者十六白樂天行平叔判度/支詞曰計能析秋毫吏畏如夏日東坡曰此)¶
　　　　(必小人也按柳氏家訓平叔後以賊敗窮/失官錢四十萬緡是宜以此終也)¶
　張平叔所奏鹽法條件¶
<pb:KR4c0046_WYG_040-15a>¶
右奉勑將變鹽法事貴精詳宜令臣等各陳利害可否¶
聞奏者平叔所上變法條件臣終始詳度恐不可施行¶
各隨本條分析利害如後¶
一件平叔請令州府差人自糶官鹽收實估匹叚省司¶
準舊例支用自然獲利一倍已上者臣今通計所在百¶
姓貧多富少除城郭外有見錢糴鹽者十無二三多用¶
雜物及米榖博易鹽商利歸於已無物不取或從賖貸¶
升斗約以時熟填還用此取濟兩得利便今令州縣人¶
<pb:KR4c0046_WYG_040-15b>¶
吏坐鋪自糶利不闗已罪則加身不得見錢及頭叚物¶
恐失官利必不敢糶變法之後百姓貧者無從得鹽而¶
食矣求利未得歛怨已多自然坐失鹽利常數所云獲¶
利一倍臣所未見¶
一件平叔又請鄉村去州縣逺處令所由將鹽就村糶¶
易不得令百姓闕鹽者臣以為鄕村逺處或三家五家¶
山谷居住不可令人吏將鹽家至户到多將則糶貨不¶
盡少將則得錢無多(無或/作不)計其往來自充糧食不足比¶
<pb:KR4c0046_WYG_040-16a>¶
來商人或自負檐斗石往與百姓博易所冀平價之上¶
利得三錢兩錢不比所由為官所使到村之後必索¶
百姓供應所利至少為弊則多此又不可行者也¶
一件平叔云所務至重須令廟堂宰相充使臣以為若¶
法可行不假令宰相充使若不可行雖宰相充使無益¶
也(下若字或作令或有/若字無下十一字)又宰相者(或無者字或/無又者二字)所以臨¶
察百司考其殿最若自為使縱有敗闕遣誰舉之此又¶
不可者也¶
<pb:KR4c0046_WYG_040-16b>¶
一件平叔又云(或無一件字有今按此/别是一條當  一件字)法行之後停減¶
鹽司所由糧課年可收錢十萬貫臣以為變法之後弊¶
隨事生尚恐不登常數安得更望贏利¶
一件平叔欲令府縣糶鹽每月更加京兆尹料錢百千¶
司録及兩縣令每月各加五十千其餘觀察及諸州刺¶
史縣令録事參軍多至每月五十千少至五千三千者¶
臣今計此用錢已多其餘官典及巡察手力所由等糧¶
課仍不在此數通計所給每嵗不下十萬貫未見其利¶
<pb:KR4c0046_WYG_040-17a>¶
所費已廣平叔又云停鹽司諸色所由糧課約每嵗合¶
減得十萬貫錢(或無所/由一字)今臣計其新法亦用十萬不啻¶
減得十萬却用十萬所亡所得一無贏餘也平叔又請¶
以糶鹽多少為刺史縣令殿最多者遷轉不拘常例如¶
闕課利依條科責者刺史縣令職在分憂今惟以鹽利¶
多少為之升黜不復考其治行非唐虞三載考績黜陟¶
幽明之義也¶
一件平叔請定鹽價每觔三十文又每二百里每觔價¶
<pb:KR4c0046_WYG_040-17b>¶
加收二文以充脚價量地逺近險易加至六文脚價不¶
足官與出名為每觔三十文其實巳三十六文也(也上/或無)¶
(文/字)今鹽價京師每觔四十(一有/文字)諸州則不登此變法之¶
後秪校數文於百姓未有厚利也(秪或/作只)脚價用五文者¶
官與出二文(用或作每/二或作三)用十文者官與出四文是鹽一¶
觔官糶得錢名為三十其實觔多得二十八少得二十¶
六文折長補短每觔收錢不過二十六七百姓折長補¶
短每觔用錢三十四則是公私之間每觔常失七八文¶
<pb:KR4c0046_WYG_040-18a>¶
也下不及百姓上不歸官家積數至多不可遽筭以此¶
言之不為有益平叔又請令所在及農隙時併召車牛¶
般鹽送納都倉不得令有闕絕者州縣和雇車牛百姓¶
必無情願事須差配然付脚錢百姓將車載鹽所由先¶
皆無檢齊集之後始得載鹽及至院監請受又須待其¶
輪次不用門户皆被停留輪納之時人事又别凡是和¶
僱無不皆然百姓寧為私家載物取錢五文不為官家¶
載物取十文錢也(文下或/無錢字)不和雇則無可載鹽和雇則¶
<pb:KR4c0046_WYG_040-18b>¶
害及百姓此又不可也¶
一件平叔稱停減鹽務所由收其糧課一嵗尚得十萬¶
貫文(尚或/作計)今又稱既有巡院請量閒劇留官吏於倉場¶
勾當要害守捉少置人數優恤糧料嚴加把捉如有漏¶
失私糶等並準條處分者平叔所管鹽務所由人數有¶
幾量留之外収其糧課一歲尚得十萬貫此又不近理¶
也比來要害守捉人數至多尚有漏失私糶之弊今又¶
減置人數謂能私鹽㫁絶此又於理不可也¶
<pb:KR4c0046_WYG_040-19a>¶
一件平叔云變法之後嵗計必有所餘日用還恐不足¶
謂一年已來(謂一/作請)且未責以課利後必數倍校多者此¶
又不可方今國用常言不足若一嵗頓闕課利為害已¶
深雖云明年校多豈可懸保此又非公私蓄積尚少之¶
時可行者也¶
一件平叔又云浮寄姦猾者轉富土著守業者日貧若¶
官自糶鹽不問貴賤貧富士農工商道士僧尼并兼游¶
惰因其所食盡輸官錢并諸道軍諸使家口親族遞相¶
<pb:KR4c0046_WYG_040-19b>¶
影占不曾輸稅若官自糶鹽此輩無一人遺漏者臣以¶
此數色人等官未自糶鹽之時從來糴鹽而食不待官¶
自糶然後食鹽也(糴上或有來字字今按文勢恐/來字上更有從  今亦補足)若官¶
不自糶鹽此色人等不糴鹽而食官自糶鹽即糴而食¶
之則信如平叔所言矣若官自糶與不自糶皆常糴鹽¶
而食則今官自糶亦無利也所謂知其一而不知其二¶
見其近而不見其逺也國家𣙜鹽(國或/作官)糶與商人啇人¶
納𣙜糶與百姓則是天下百姓無貧富貴賤皆已輸錢¶
<pb:KR4c0046_WYG_040-20a>¶
於官矣不必與國家交手付錢然後為輸錢於官也¶
一件平叔云初定兩税時絹一匹直錢三千今絹一匹¶
直錢八百百姓貧虚或先取粟麥價及至收穫悉以還¶
債又充官税顆粒不殘若官中糶鹽一家五口所食鹽¶
價不過十錢隨日而輸不勞驅遣則必無舉債逃亡之¶
患者(舉債或/作舉賃)臣以為百姓困弊不皆為鹽價貴也今官¶
自糶鹽與依舊令商人糶其價貴賤所校無多通計一¶
家五口所食之鹽平叔所計一日以十錢為率一月當¶
<pb:KR4c0046_WYG_040-20b>¶
用錢三百是則三日食鹽一觔一月率當十觔(三百是/或作三)¶
(百六十足云或云六十字恐羡非葢鹽每觔已當三十/六文月當十觔則三百六十也足或作是属下句  今)¶
(按平叔所定鹽價一觔止三十文韓公通計民間所加/脚費多者一月或至三十六文耳其地近者自不及此)¶
(難預計也故此六文但云一日以十錢為率則一月安/得用二百六十乎其六十字當依或說刪云足改作是)¶
(而属下/句為當)新法實價與舊每觔不校三四錢以下通計五¶
口之家以平叔所約之法計之賤於舊價日校一錢月¶
校三十不滿五口之家所校更少然則改用新法百姓¶
亦未免窮困流散也初定稅時一匹絹三千今只八百¶
<pb:KR4c0046_WYG_040-21a>¶
假如特變鹽法絹價亦未肯貴五口之家因變鹽法日¶
得一錢之利豈能便免作債收穫之時不被徴索輸官¶
稅後有贏餘也以臣所見百姓困弊日久不以事擾之¶
自然漸校不在變鹽法也今絹一匹八百百姓尚多寒¶
無衣者若使匹直三千則無衣者必更衆多況絹之貴¶
則皆不縁鹽法以此言之鹽法未要變也¶
一件平叔云每州糶鹽不少長吏或有不親公事所由¶
浮詞云當界無人糴鹽臣即請差清强巡官檢責所在¶
<pb:KR4c0046_WYG_040-21b>¶
實户據口團保給一年鹽使其四季輸納鹽價口多糶¶
少及鹽價遲違請停觀察使見任改散慢官其刺史巳¶
下貶與上佐其餘官貶逺處者(或無/與字)平叔本請官自糶¶
鹽以寛百姓令其蘓息免更流亡今令責實戸口團保¶
給鹽令其隨季輸納鹽價所謂因而擾之非前意也(或/無)¶
(非/字)百姓貧家食鹽至少(或作/小)或有淡食動經旬月若據¶
口給鹽依時徴價(或無/鹽字)辦與不辦並須納錢遲違及違¶
條件觀察使巳下各加罪譴(或作/於)官吏畏罪必用威刑¶
<pb:KR4c0046_WYG_040-22a>¶
臣恐因此所在不安百姓轉致流散此又不可之大者¶
也¶
一件平叔請限商人鹽納官後不得輙於諸軍諸使覓¶
職掌把錢捉店看守莊磑(午對/切)以求影庇請令所在官¶
吏嚴加防察(防或/作訪)如有違犯應有資財並令納官仍牒¶
送府縣充所由者臣以為鹽商納榷(或作/稅)為官糶鹽子¶
父相承坐受厚利比之百姓實則較優(此下當有今/字今補足)今¶
既奪其業又禁不得求覓職事及為人把錢捉店看守¶
<pb:KR4c0046_WYG_040-22b>¶
莊磑不知何罪一朝窮蹙之也(何或/作其)若必行此則富商¶
大賈必生怨恨或收市重寶逃入反側之地以資寇盗¶
此又不可不慮者(或作/也)¶
一件平叔云(叔下疑當有云字或/稱字之類今亦補足)行此䇿後兩市軍人¶
富商大賈或行財賄邀截喧訴請令所由切加收捉如¶
獲頭首所在決殺連狀聚衆人等各決脊杖二十檢責¶
軍司軍戸鹽如有隠漏並準府縣例科決并賞所由告¶
人者此一件若果行之不惟大失人心兼亦驚動逺近¶
<pb:KR4c0046_WYG_040-23a>¶
不知糶鹽所獲幾何而害人蠧政其弊實甚¶
以前件狀奉今月九日勑令臣等各陳利害者謹録奏¶
聞伏聴勑㫖¶
　¶
　¶
　¶
　¶
　¶
<pb:KR4c0046_WYG_040-23b>¶
　¶
　¶
　¶
　¶
　¶
　¶
　¶
　東雅堂昌黎集註巻四十¶
